<!DOCTYPE html>
<html>
    <head>
        <title>Tutorium Project Information Page</title>
    </head>
    <body>
        <style type="text/css">
            body{
                max-width:60%;
                margin:40px auto;
                line-height:1.6;
                font-size:18px;
                color:#444;
                padding:0 10px;
                background-color: rgb(245, 233, 218);
            }
            h1,h2,h3{line-height:1.2}

        </style>
        
        <h1>Ali Emre A.</h1>
        <p>Üniversiteyi birlikte okuyuncaya kadar biriyle kan bağı olmadan aile olmanın nasıl bir şey olduğunu bildiğimi sanıyordum. Hayatımda hiç bu kadar yoğun olacağımı hayal edemezdim ki. İyisiyle kötüsüyle, komün bir hayatla bir 4 seneyi daha devirdik. Yeri geldi aynı kişi olduk, yeri geldi Yin ve Yang olduk. Bazen konuşmadan anlaştık, bazen daha iyi konuşamayacağımız halde asla aynı sayfaya çıkamadık. Ama en hararetli kavgalardan sonra bile birbirimiz için en iyisini istediğimizi biliyorduk be abi. Burayı anılarla da doldurabilirdik ama hangi biri sığsın ki. Zaten yıllar sonra "öyle olmadı o ya", "sanki sen demiştin onu" cümleleri kesin kurulacak. İkimiz de biraz hödük olduğumuz için özür dilerim ama seni seviyorum abi gerçekten iyi ki tanıştık, büyüdük; birlikte çok şey yaptık ve bir noktada aynı hayatı yaşadık. Bunun sonu mahalle kapattığımız güzel geleceğe gidiyor, hissediyorum. Yine de hayat bu belli olmaz; her şeye rağmen bir gün yalnız, umutsuz hissedersen unutma: "Fındık var yen mi?"</p>
      
        <h1>Mustafa Çağrı D.</h1>
        <p>Dört sene önce bir calculus dersi çıkışında 'abi sen mat olimpiyatçısı falan mısın' diye sorduğumda yarım saat boyunca 'olm nasıl anladın lan' diye sorguya çekildiğimde Yusuf'un karakterini az biraz anladığımı düşünmüştüm ancak o her daim beni yanıltmayı becerdi. Zeki, meraklı, inatçı, tartışmacı, belki daha yüzlerce kelime sayabilirim Yusuf'u tanımlamak için, ancak 'uyar' onlardan sonuncusu bile olmaz. Kişiliği ile en uyumsuz soy isme sahip olan kişi olabilir bu yüzden kendisi. Ancak eğer onun gerçekten sevdiği insanlardan biriyseniz fikirlerinizin neden yanlış olduğunu kendisinden saatlerce dinleme şerefine erişebilir, en savunulamaz dediğiniz düşüncelerin dahi gayet sağlam şekilde argümente edildiğine şahit olup şaşırabilirsiniz. Bazen de kötü bir ânınızda elinizdeki telefon 'ver olm şunu' diye alınır ve Yusuf'un ikna kabiliyetleri sayesinde bazı üçüncü şahıslarla arayı düzeltebilirsiniz, bilemezsiniz. Sevince de size olan kredisi sonsuzdur. Çok nazımı çekmiştir, ömründen ömür götürdüğüm doğrudur. Bu sebeplerle bende olan yeri de bambaşkadır. Bir başka finali de uyuyarak kaçırmadığı takdirde mezun olup Bilkent macerasını tamamlamak üzereyken Yusuf'a tüm kalbimle en iyi dileklerimi sunuyorum. Yolu ve bahtı açık olsun.</p>
        
        <h1>Barış Ogün G.</h1>
        <p>Sevgili Yusuf, üniversite hayatımda sahip olduğum için çok şanslı olduğum dostlarımdan birisin. Özellikle son sınıfta her günü beraber olmamız ile daha da samimi olduk. Daha ilk kurs projesinden türlü türlü konularda Özçoyla tartışarak ne kadar zorlu bir sürecin bizi beklediğini gösterdin :) Şaka bir yana her projenin olmazsa olmazlarından biriydin. Seninle özellikle aynı takımda (team frontend) olmak çok eğlenceliydi. Ders çıkışlarında veya çatı sonrası sürekli kahve içmemiz yüzünden ilerdeki hayatımda, ne zaman kahve içsem gözlerim her zaman seni arayacak. Keşke bu dönemler hiç bitmese de her an telefonu arayıp 'hadi çıkalım' diye seni darladığım zaman gelecek bir Yusuf olsa. Ani yükselmelerini, kablolu kulaklığını, siyah ceketini, zaman zaman gelişen salaklamalarımızı ve bunun üstünden birbirimizi haraslamalarımızı her zaman hatırlayacağım. İleride çok başarılı olacağına eminim. Umarım o günlerde de arkadaşılığımız devam eder. Münih'de görüşmek üzere :)</p>
      
        <h1>Aybala K.</h1>
        <p>Her ne kadar ilk tanıştığımızda bana olan nefretini belli etmekten hiç çekinmesen de, peşini bırakmadan ilk dönemki üçlü grubumuzu kurup seni daha yakından tanıma fırsatı bulduğum için çok mutluyum. Bu 5 yılın en zorlu anlarını hep birlikte atlattık: Özço’nun bizi dolandırması sonrası CS101’deki Abdülhamit yalnızlığımız, Computer Vision projesindeki bahtsızlığımız ve bürokratik sebeplerden dolayı dağ taş tepe gezmek zorunda kalmamız… Acısıyla tatlısıyla geçen bu beş yılın artık sonuna geliyor olsak da, biliyorum ki Yusuf (Miraç) Uyar hep bir yerlerde kutu oyunu oynarken, durup durup “ya oğlum” çıkışları yapıyor olacak. Umarım bir daha 8am yerine 8pm’e alarm kurup “alarmım çalmadı” diye ağlamaz; bir kez daha PHYS101 almak zorunda kalmaz; arkadaşlarını SRS, Moodle, mail ve takvim olarak kullanmaktan vazgeçer; yazılarında Freudian sürçmelerini azaltır; sinir stres levelını en azından bir tık düşürür; A- alacağın dersleri bilerek retake sınırına çekmekten vazgeçer; sıra arkadaşının kalemlerini değil, günaydınlarını alır ve hepsinden önemlisi, hep çok mutlu olursun küçük antilop.</p>
      
        <h1>Halil Özgür D.</h1>
        <p>Nolmuş yani projeyi çıkmaza soktuysam, ya da senin eklediğin o küçük noktaları sonsuzluğa doğru geri dönemeyecekleri bir yolculuğa yolladıysam. Bu kadar kızmana gerek yoktu. Random bir bilardo oyununda Özçonun arkadaşı olarak gelen kişinin sen olduğunu baya geç hatırlamam da benim ayıbım… Koronanın en çok yaradığı insanlar biz olabiliriz sanırım. Projedeki gerginlikten sonra linear dersi için buluşmadaki yaptığın kahve, tüm gerginlikleri aldı götürdü (tabi sonrası dahil değil buna). O mutlu Yusuf’u keşfettim. Sanırım samimiyetimizi başlatan ilk kahve buydu (Daha sonra birçok Starbucksun devam ettirdiği gibi). Ama en güzeli Barış’la beraber yaptığımız deep talk tu sanırım. Cidden o an baya bi yakın hissettim kendimi sana. Bu yolda birlikte olduğumuzu anladım kardeşim. İşte bir sabah seni uyandıran o telefon da sana bu yüzden geldi (A+). Hiçbir şeyi en az 3 kez denemeden bırakmaman da takdire değer. Gelecekte de akşam Bilkaları yapmamız dileğiyle (umarım bu rutin olmak zorunda kalmaz).</p>
      
        <h1>Oğuzhan Ö.</h1>
        <p>Ve gelelim Yusuf'a... Ministlerin rambo okani, asabi abisi. Beni çok iyi tanıdığını iddia ediyorsun ama tanımıyorsun zira benim ministlerde olmazsa olmaz dediğim çar sensin. Bu "dalga gecip kudurtacagim biri olsun" manasinda da degil ha. Bizim grubun dinamiklerinde cok onemli bi yerin olduğu için. Bir süre samimiyetsiz olduğumuz doğru. Relatively en samimi pair de değiliz belki ama bu seni sevdiğim gerçeğini değiştirmiyor. Yıllık yazma eventi de olmasa bu itirafları yapmazdım ama aldık yıllık bi kere :p Bu dediklerimin de konusunu açma sakın ağzını burnunu kırarım xbdnsns. neyse, Yosu olarak tanıdığım, bana özenip codeforces ppsini ryuzaki yapan çarla hamak sohbetini hatırlıyorum. Amma çene vardı sende de ha. Yine birilerine sallıyordun orada. İnzva kampi da çok güzeldi, bilcalendar zamanı da. Random tmd encounterlari falan baya bi ani var hepsinin üstünden geçsem baya bi karakter olur. Seni ısırdığım için özür dilemeyecem boşuna bekleme :) Üniversite boyunca seni kudurtmak büyük bir zevkti, iyi ki mat101de beni darlamissin ve iyi ki bu gunlere gelmişiz. Bir başka random tmd encounterlarinda karsilasmak üzere, kendine iyi bak ve şu öfke sorununu çözmen dileğiyle</p>
      
        <h1>Beana P.</h1>
        <p>Yusuuf.. sana yıllık yazacağıma hiç aklına gelmezdi di mi.. benim de. İtiraf etmeliyim ki seni tanıdığım ve arkadaş olduğumuz için çok şanslı hissediyorum. Barış Erasmusa gitmeden önce beni sana emanet etmişti ve bir bildiği vardı. Ministler grubunun en düzgünü sensin. Bu son sınıfımızda beraber çok güzel anılar biriktirdik. Bilka çay gecelerimiz, kutu oyunlarımız, unutulmaz world cup finalini izlediğimiz ve birçok daha anılarımızı hep hatırlayacağım. Umarım hayatında çok başarılı olursun ve en iyi yerlerine gidersin (Rusya'da lawyer olma yeter). İlleride de arkadaşlığımız devam etsin dileğiyle!</p>
      
        <h1>Anıl G.</h1>
        <p>Tanımları: Verstappen sevicisi, anka kuşu, ağır medovik hastalığı sahibi, çok uzun saç ustası, b12 vitamini bulunmayan ama zor zamanınızda yanınızda olan samimi ve koca yürekli, 8 numara arkadaş. Alerta'da Leclerc hoodie'si giyip Verstappen desteklerken dinlenen ezan sesleri ve 2021 İstanbul Park unutulmayacak zamanlarından. İstanbul havalimanında kazık yememek için bir şey satın almayıp aynı parayı gece benzinlikteki kahve ve sandviçe vermesiyle, arkadaşı sandalyesini kırdığında yere bir örtü serip binlerce insan daha dik durmaya çalışırken yere yatıp, çoraplarını sergileyerek keyifle hayatına devam etmesiyle; özgünlüğünü ve müthiş personasını kanıtlamış birisidir Yusuf Uyar. Bahsolunan yerlerde yere çakılan kazık, dahiyane bir excel bilgisi, matematiksel zeka ve komik yorumların birleşimiyle çok zevkli ve kârlı bir durum haline gelmiştir (Bakü'deki keskin nişancılar işimizi bitirene kadar). Öte yandan, Medovik'in çok güzel olduğu iddia edilebilecek olsa da Kızılay iyi bir yer değildir ve çok Hype'lanmamalıdır. (Dip not: Tunalı'dan Orta Dünya'ya inmek Kızılay'a gitmek değildir. Ekstra dip not: Demirtepe'de Kızılay'da değildir.) Son olarak her kim bu yazıyı okuyorsa bilmelidir ki Keklik, kiklik ve küklük'ün efsanesi gönüllerde yaşamaya devam edecek ve yaşatılacaktır. Harika bir insan olan Yosu'nun istediği her şeyin en kısa sürede gerçekleşmesi dileğiyle...</p>
      
        <h1>Oğuzhan C.</h1>
        <p>Lisenin ardından üniversite yıllarımızı da beraber kapatıyoruz. Yıllar diyince dile kolay ama içinde oynadığımız sayısız oyun, bitmeyen muhabbetler, paylaşılan dertler ve her zaman aynı fikrin zıt savunucuları olup tartışmamız. İyi günümde sevincimi kötü günümde derdimi paylaşabildiğim, her zaman güvenebildiğim dostum olduğun için teşekkürler. Gelecek ne getirecek bilinmez fakat biz daha nice yıllarda birbirimize hep destek olacağız ondan şüphem yok.</p>
      
        <h1>Mehmetcan Ö.</h1>
        <p>Yusufum be! Seninle nerden baksan 9 yıldır arkadaşız. Böyle düşününce geçen 9 yıl bir hayli gerçeklikten uzak geliyor. İlk olarak ortaokulda beraberdik. Hala hatırlarım, sınıfın en orta arka sırasında yan yana otururduk. Yatakhanenin koğuşumsu odasında gündosuyla cihatın enes özdemire dalaşmasıyla, serkan hocanın derse gelmedik diye yurdu basıp " aabi ben anlamıyom yoaaa" diye rage atması gibi bir dolu anımız oldu. Lisede ayrı düştük, ayrı okullarda olmamıza rağmen en çok vakit geçirdiğim insanlardan biriydin dota sağolsun. Üniversite başladı aynı odada ilk göz ağrım oldun. Odada biz bu adamla anlaşamasak da :) En takdir ettiğim özelliklerinden biri ne istediğin konusunda hep net oluşun ve istikrarlı bir şekilde bu yolda devam etmendi. Parlak bir gelecek seni bekliyor. Yıllar sonra bu anılarımızı hatırlayıp gülümsememiz niyetiyle, yolun açık olsun...</p>
      
  </body>
</html>
